---
title: American Cookies
layout: post
toc: false
categories: [american cookies, koekjes, dessert, zoet, bakken, oven]
---
## Links 

- <https://koken.vtm.be/met-meus-en-vork/recept/american-cookies>

## Benodigdheden

Voor 4 personen:

- 130 gr boter (kamertemperatuur)
- 190 gr bruine suiker
- 1 vanillestok (of vanillesuiker)
- 1 ei (losgeklopt)
- 1 el. melk
- 220 gr bloem
- 1 theelepel bakpoeder
- 250 gr pure chocolade (best van de Lidl, want die blijft mooi hard in brokjes).

## Bereiding

1. Snij de malse boter in kleine blokjes en meng ze met de suiker door elkaar. Dat kan je doen met een mixer of keukenrobot. 
1. Snij de vanillestok in twee. Schraap er de zaadjes uit en meng deze onder het mengsel. Of, voeg de vanillesuiker toe. 
1. Voeg al kloppend het ei toe. 
1. Roer er de melk door. 
1. Zeef de bloem en het bakpoeder samen en meng het dan onder het beslag. 
1. Merk op dat dit een heel dikke stroperige massa is.
1. Verwarm de oven op 180°C. 
1. Bedek een bakplaat met boterpapier. 
1. Leg afgestreken lepels deeg op het bakpapier. Laat voldoende afstand tussen de koekjes, en maak de bolletjes zeker niet te groot!!. 
1. Druk ze (met een vork of met de vingers) een beetje plat; en strooi er de chocoladestukjes op. 
1. Bak ze vervolgens 20 minuten in de oven op 180°C goudgeel. Laat ze afkoelen.


## Tips

- Kleine platte bolletjes en voldoende afstand.
- Chocolade van de Lidl 'fin carrre', rode verpakking.
- Maak je vingers een beetje nat wanneer je de bolletjes maakt en op het bakpapier legt; zo plakt het minder aan je vingers.
